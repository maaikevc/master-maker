---
color: '#522B1E'
tab: 12
description: Tips over wat er komt kijken bij de financiele planning van een masteropleiding
---

# Financiën

Het is verstandig om de afdeling Financial Planning & Control van je Faculteit in een zeer vroeg stadium aan te haken als er ideeën zijn om een masteropleiding te gaan ontwikkelen.

Zij zijn ook degenen die, zo nodig, kunnen zorgen voor een aparte kostenplaats voor de master in de boekhouding.

Over het algemeen moet worden rekening gehouden met 0,5 FTE ontwikkelkosten per jaar voor een periode van 3 jaar, plus de kosten van het accreditatie traject. Daarbij zijn de in te zetten ontwikkeluren voor docenten nog niet inbegrepen.

Op dit moment wordt nog gebruik gemaakt van het format dat ook wordt gebruikt als rekenmodel bij de start van een 4-jarige, bekostigde bachelor opleiding om uit te rekenen wat de kosten van een master zijn en of deze rendabel is. Dit format wordt door elke faculteit op eigen wijze aangepast. Het zou goed zijn om aparte formats voor de begroting van bekostigde en onbekostigde master-opleidingen te ontwikkelen. Daarin kunnen dan ook specifieke zaken zoals aangepast collegegeld, speciale huisvestings-wensen en financiële input van betrokken bedrijven worden meegenomen.

Omdat het ontwikkelen van een master geld kost dient deze post te worden opgenomen in de begroting. Als je wilt zorgen dat er budget wordt toegewezen voor het ontwikkelen van een master, moet dat bij de HvA **uiterlijk in juni van het jaar daarvoor** gebeuren, omdat in september de totale begroting van de faculteit bij centraal moet worden ingediend.
